Néha nehezen tudok dolgoknak nekiállni. Néha nagyon nehezen
tudok dolgokat folytatni. Néha iszonytatóan nehezen tudok dolgokat
befejezni. 


 

A pomodoro módszer egy időmenedzseléssi technika, amire nemrég
bukkantam rá a railsmaturity.com oldalt böngészgetve. Egy olasz csóka
találta ki, és az egész alapötlete, hogy a napi teendőinket 25 perces
etapokra osztjuk. A mérésre egy konyhai órát használhatunk, innen a
módszer neve, a pomodoro olaszul paradicsomot jelent, és hát jobb
esetben az óránk paradicsom formájú.

Az alapelv tehát, hogy 25 perc meló, majd után 5 perc pihi. Egy etapot
pomodoro-nak nevezünk. Tehát 25 perc után kijelenthetjük, hogy
megcsináltunk egy pomodorot. Négy pomodoro után nagyobb szünetet
tartunk, 15-30 percet.

Nagyjából ennyi információ elolvasá után gondoltam, hogy ezt érdemes
lenne kipróbálni. Nem tudom ti hogy vagytok vele, de én még a füvet is
úgy szeretem nyírni, hogy először kis téglalapokra osztom a területet,
majd egyesével legyőzöm őket. Divide and conquer! 

Szóval vettem a fáradságot, beleolvastam az ingyenes pdf-be, ami
már belemegy a részletekebe is, egyúttal el is kezdtem használni a
módszert.

Alapelvek
---------

Az alábbi dolgokra lesz szükség:

* Pomodoro - a konyhai óra
* To Do Today Sheet - az adott napon elvégzendő feladatok listája
* Activity Inventory Sheet - a menet közben felmerült taszkokat írjuk
ide
* Records Sheet - nap végén ide írjuk bele, hogy mit csináltunk, és az
mennyi időt vett igénybe

És nagyjából így néz ki egy nap:

* Reggel az adott napra elrendeltetett feladatok összeírás a To Do
  Today Sheet-re.
* Nekiesünk a melónak, szigorúan pomodorokra osztva, 4 után nagyobb
  szünet. Minden egyes pomodoro után teszünk egy X-et a hozzá tartozó
  taszkhoz a ToDo lapra.
* Nap végén a Records Sheet-en összegezzük az elvégzett munkát, és
  okos következtetéseket vonunk le belőle. Ha tudunk.

Alapszabályok:

* A pomodoro a legkisebb egység, amit feloszthatatlan, akkor kezdődik,
  mikor az óra elkezd ketyegni és addig tart, amíg nem csörög. Fél pomodoro
  nem létezik. Ha valamilyen okból az adott pomodoro-t nem tudjuk
  befejezni, akkor az érvénytelen, elfelejthetjük a kis X-et, amit
  kaptunk volna érte.


Megszakítások kezelése
----------------------

Az effektíven elvégzett munkához elengedhetetlen a zavaró tényezők
kiszűrése. A 25 perces etapok ereje részben abból áll, hogy a beérkező
megszakításokat elég nagy eséllyel el tudjuk tolni a pomodoro végéig,
vagy netán a következő nagyszünetig. 

Ezek a zavaró tényezők lehetnek belsők:

* ránktör az éhség
* azonnal le akarjuk csekkelni az email fiókunkat
* eszünkbe jut valami, amit meg kéne nézni a neten (pl mi lesz esete a
  tv-ben)
* valaki twitteren egy érdekes linket posztolt, amit legszívesebben
* azonnal megnéznénk

És vannak a külső tényezők:

* beérkező telefonhívások
* egy kollégánk, családtagunk azonnal meg akar tudni tőlünk valamit
* IM-en keres meg valaki egy problémával


