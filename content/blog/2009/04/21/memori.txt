--- 
title:      Memori, avagy szótanulás az iWiW-en!
created_at: 2009-04-22 00:58:25.648002 +01:00
blog_post:  true
layout:     post
filter:
  - textile
--- 

<style>
  #box-table td, #box-table th { 
    border: 1px solid black;
    padding: 2px 4px;
  }

  #screenshot-table td {
    padding: 20px 50px;
  }

  #screenshot-table td p {
    text-align: center;
  }
</style>


Ha minden igaz ma hajnalban élesbe áll az iWiW-re fejlesztett alkalmazásom, ami a keresztségben a Memori nevet kapta. Idegen nyelvű szavak, kifejezések tanulását támogatja a <a href="http://en.wikipedia.org/wiki/Flashcard">Leitner módszer</a> segítségével. A módszer egy pofonegyszerű algoritmus, aminek eredményeként a tanulásra szánt időnket hatékonyabban tudjuk kihasználni, mintha egy szótárfüzetből bifláznánk a szavakat. Mitől hatékony? Attól, hogy a számunkra könnyebb szavakat kevesebbszer, a nehezebbeket többször kérdezi. Lássuk a részleteket!

h2. A Leitner módszer

Van N db dobozunk, megszámozva egytől N-ig. A tanulandó szavainkat kártyákra írjuk, egyik oldalára magyarul a másikra mondjuk angolul, és a dobozokba rakjuk, kezdetben az első dobozba. Gyakorlás során húzunk véletlenszerűen egy kártyát a k-dik dobozból, megnézzük a magyar kifejezést, majd megpróbáljuk felidézni az angolt. Ha nem sikerül visszatesszük az első dobozba, ha viszont igen, akkor egy időre félretesszük a kártyát pihentetni (minél magasabb számú dobozból vettük elő, annál nagyobb ez az idő), majd visszatesszük a k+1-dik számű dobozba.

<p class="mar_top center">
  <img src="/images/leitner.png" alt="leitner method" />
  <p style="text-align: center;" class="mar_bot"><small>kártyák mozgása a tanulás során</small></p>
</p>

A Memoriban 5 dobozunk van, és az idő, amíg a program egy sikeres gyakorlás után pihenteti a kártyát a következő táblázat szerint alakul:

<div class="center">
  <table id="box-table" class="mar_top mar_bot">
    <tr><th>doboz száma</th><th>pihentetési idő</th></tr>
    <tr><td>2. doboz</td><td>1 nap</td></tr>
    <tr><td>3. doboz</td><td>3 nap</td></tr>
    <tr><td>4. doboz</td><td>7 nap</td></tr>
    <tr><td>5. doboz</td><td>30 nap</td></tr>
  </table>
</div>

Az első doboz nincs benne a táblázatban, hisz itt csak új, vagy sikertelenül gyakorolt szavak lehetnek, ezeket mindig kérdezi a program.

h2. Hogy is néz ki?

Az alábbi 4 képen a Memori legfontosabb funckiói láthatók. Az 1. ábrán lévő listában minden leckéhez található egy diagram, ez hivatott mutatni a szavak dobozonkénti eloszlását. Az első oszlop felel meg az első doboznak, a második a másodiknak, és így tovább. Piros szín jelzi azokat a kártyákat, amelyeket gyakorolnunk kell, a barna szín az inaktív kártyákat mutatja. (Inaktívak azok, melyeket legutóbb sikeresen ismételtünk, de még nem telt le a dobozukhoz tartozó pihentetési idő.)

Gyakorlás során (4. kép) a felhasználó megnézi a kártya előlapját, megpróbálja felidézni a kifejezést, esetleg megnézi a hátoldalt ha szükséges, majd nyilatkozik, hogy tudta-e. Füllenteni nem érdemes, mert magunkat csapjuk be. :)

Abban az esetben, ha tudjuk, hogy egy iWiW-es ismerősünk már felvitt egy olyan leckét, melyet gyakorolni szeretnénk, a szavak begépelését is megspórolhatjuk. Az ismerőseim menüpontban (3. kép) megkeressük az emberünket, s lehetőségünk van átvenni a leckéjét. 


<table id="screenshot-table" class="mar_top mar_bot">
  <tr>
    <td class="bor_bot bor_rgt">
      <a href="http://www.flickr.com/photos/28971311@N08/3463937458/"><img src="http://farm4.static.flickr.com/3614/3463937458_0e7b1ced23_m.jpg" alt="memori screenshot" /></a>
      <p><small>1.kép - leckék listája</small></p>
    </td>
    <td class="bor_bot">
      <a href="http://www.flickr.com/photos/28971311@N08/3463937782/"><img src="http://farm4.static.flickr.com/3643/3463937782_e7a9f32ddc_m.jpg" alt="memori screenshot" /></a>
      <p><small>2. kép - lecke szerkesztése</small></p>
    </td>
  </tr>
  <tr>
    <td class="bor_rgt">
      <a href="http://www.flickr.com/photos/28971311@N08/3463937928/"><img src="http://farm4.static.flickr.com/3597/3463937928_30627d2b56_m.jpg" alt="memori screenshot" /></a>
      <p><small>3. kép - ismerősök leckéi</small></p>
    </td>
    <td>
      <a href="http://www.flickr.com/photos/28971311@N08/3463120961/"><img src="http://farm4.static.flickr.com/3647/3463120961_05b3dd16eb_m.jpg" alt="memori screenshot" /></a>
      <p><small>4. kép - lecke gyakorlása</small></p>
    </td>
  </tr>
</table>

Remélem, hogy sikerült egy hasznos alkalmazást összekalapálnom. Jó sok időmet elvitte a fejlesztés, ezúton is köszönöm <a href="http://pappkrisztina.hu">pkitti</a> véget nem érő türelmét, amivel tolerálta az éjszakai kódoló szeánszokat. :) 

Rengeteg funkció implementálására már nem maradt idő, de ha a használati statisztika is úgy akarja majd, fogom még továbbfejleszteni a Memorit. Holnaptól a hibajavításé az elsődleges prioritás, ha bug-ot észleltek, jelezzétek itt a hozzászólásokban, vagy a memori kukac hiperkocka.hu email címen. 

Mindenkinek kellemes tanulást! :) 
