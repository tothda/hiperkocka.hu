--- 
title:      Hiperkocka újra száguld
created_at: 2008-11-15 13:15:25.648002 +01:00
blog_post:  true
layout:     post
filter:
  - textile
--- 

A hiperkocka.hu első verziója nem volt túl hosszú életű. 3 nap alatt 3 poszt augusztusban. A [Blogger.com](http://blogger.com) jó választásnak tűnt, de mégsem vált be nálam. Nem bírtam megbarátkozni a böngészőben való szövegszerkesztéssel. Folyamatosan ment a copy-paste a Firefox és a desktop texteditor között. Ugyanez, ha a stylesheet-en akartam változtatni. Kissé nehézkes volt, így időlegesen abba is maradt az írás.

De csak időlegesen, mert az elmúlt egy hétben ismét kézbe vettem a dolgokat. Azért csak most, mert szeptember, október kissé fullosra sikerült. A napi nyolc órás meló mellé beütött egy ruby-s fejlesztés, amire cirka 1 hónapunk volt. Aztán szívtunk az üzembeállítással is pár hetet, de jelenleg vígan muzsikál a cucc. Csak annyit mondok: [Merb](http://merbivore.org) IBM Websphere-en!!! Az első pénzes ruby-s meló, kötelező volt elvállalni. Lesz még róla szó itt.

Az újjászületést segítette: [Webby](http://webby.rubyforge.org/)
--------------------------------------------------------------

Az [októberi Budapest.rb](http://ruby.meetup.hu/blog/2008/10/23/budapest-rb-oktoberi-eloadasok.html)-n is volt szó a webby-ről, de már korábban felkeltette az érdeklődésemet eme frappáns megoldás. De miért is jó ez nekem?

* a saját szövegszerkesztőmben írhatom a posztokat, faraghatom az oldalt
* az egészet verziókezelőben tarthatom (a bejegyszéseket is!!!)
* mivel a webby kimenetén statikus fájlok jönnek ki (html, css, js, xml), ezeket egy webszerverre felmásolva már megy is az oldal, nem kell se adatbázis, se ruby, se semmi a kiszolgáló gépre
* használhatok template nyelveket tetszés szerint ([sass](http://haml.hamptoncatlin.com/docs/rdoc/classes/Sass.html)-t a stylesheet-ekhez, [haml](http://haml.hamptoncatlin.com/tutorial/)-t, [textile](http://hobix.com/textile/)-t, [erb](http://www.ruby-doc.org/stdlib/libdoc/erb/rdoc/)-t a html-ekhez)
* mert ruby, és szeretem :)

A külcsín egyszerű lett, még faragom, de  a tartalomra kellene innentől fogva koncentrálni. 
